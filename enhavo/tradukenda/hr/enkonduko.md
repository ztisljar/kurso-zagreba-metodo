# Esperanto-tečaj

Zagrebačka metoda je metoda za učenje esperanta za početnike. Krajem 70-tih godina 20. stoljeća smo u Zagrebačkom Međunarodnom centru za usluge u kulture ustanovili da je naše poučavanje djece u školi bilo neuspješno.jer su udžbenici koje smo koristili bili kopije udžbenika za učenje stranih nacionalnih jezika. Zaključili smo da je potrebno napraviti novi udžbenik. Prvo je Zlatko Tišljar izradio frkevencijski rječnik najčešćih morfema  govornog esperanta. Rezultat istraživanja je bio da samo 500 najčešćih morfema pokriva 95% govornog materijala. Nakon toga je grupa potpisanih autora dobila zadatak da izradi udžbenik na osnovi danog spiska najčešćih riječi. Prvo izdanje je bilo gotovo 1979. godine a drugo 1980. Nakon probne faze u kojoj su mnogi učitelji vodili tečaj po tom udžbeniku te nam dali svoje primjedbe izašla su tri slijedeća poboljšana izdanja na hrvatskom jeziku. Peto izdanje je bilo definitivno i po njemu su adaptirane verzije za mnoge druge jezike. Do danas je objavljeno 10 izdanja na hrvatskom jeziku u više od 50.000 primjeraka a udžbenik je izašao i na više od 30  jezika svijeta.

Najveća je vrijednost ovog udžbenika u tome da se na početku ne troši vrijeme učeći  nepotrebne riječi i gramatiku  nego samo onaj dio koji je najpotrebniji u svakodnevnom životu. Zbog toga je dovoljno naučiti tek nekoliko prvih lekcija da svaki učenik stekne mogućnost slobodnog stvaranja rečenica koje treba da bi izrazio svoje osnovne potrebe. Dakle metoda omogućuje od samog početka jezičnu kreativnost.

Mnogo veselja i  ozbiljnog rada!

*Autori (Zlatko Tišljar, Spomenka Štimec, Ivica Špoljarec, Roger Imbert)*
